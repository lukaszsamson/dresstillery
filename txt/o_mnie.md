# Od pomysłu do realizacji...

Pewnego dnia zakiełkowała mi w głowie myśl: *"Dlaczego by nie uszyć własnej spódnicy? Przecież ciągle marnuję czas na poszukiwania wymarzonego kroju i kolorystyki i mam już dosyć kompromisów. Ta ma nie ten fason, ta zaporową cenę, a tą ma już koleżanka z pracy".* *"Genialny pomysł!"* - zawtórował głos rozsądku - *"Tylko pamiętaj o jednym małym szczególe... Ty nie masz pojęcia o szyciu!".* *"Może i nie mam ale znajdę kogoś kto mi to wszystko uszyje zgodnie z moją wizją!".*
Pomysły przeniesione na papier, godziny szukania inspiracji w Internecie, nawiązanie kontaktu z krawcami, zakup materiałów o wymarzonej kolorystyce i tak oto mam w szafie swoją pierwszą unikalną kolekcję spódnic.
*"Zaraz, zaraz! I to już koniec???"* - znowu głos rozsądku - *"A może wykorzystasz wiedzę zdobytą w trakcie projektowania? Skoro jesteś zadowolona z efektu końcowego to podziel się swoimi pomysłami z innymi".* *"Racja! Przecież nawiązałam cenne kontakty, wiem gdzie kupić świetne materiały a i szycie nie będzie tak kosztowne jak pierwszej sztuki skoro mam już wzorcowe szablony mojej kolekcji. Spróbujmy!"*

I tak oto narodziła się "FALDA". Jeśli trafiłaś na naszą stronę to znaczy, że lubisz podkreślać swój indywidualizm nawet w codziennych stylizacjach. Czasem będzie to niepowtarzalna torba a czasem buty w szalonej kolorystyce. My jako dopełnienie oferujemy Ci spódnice, które możesz dowolnie personalizować. Posiadamy modele o różnych krojach i długościach, dzięki czemu wierzymy, że znajdziesz tu coś dla siebie.

# Jak działamy?
Nie zajmujemy się produkcją seryjną więc w naszych spódnicach możesz poczuć się wyjątkowo. Naszym Klientkom dajemy dwa rozwiązania: Pierwszym źródłem inspiracji jest sklep internetowy, w którym znajdziesz pojedyncze modele w pojedynczych rozmiarach do kupienia "od ręki". Jeśli spodoba Ci się dokładnie taka sama spódnica to wystarczy dodać ją do koszyka by stała się Twoja. Nie jest dostępna w Twoim rozmiarze? Nie przejmuj się! Uszyjemy dla Ciebie dokładnie taką samą. Prosimy tylko o kilka dni cierpliwości.
Spodobał Ci się jeden z naszych modeli ale chciałabyś inną kolorystykę? Tu przychodzimy na pomoc z drugim rozwiązaniem: Zleć nam uszycie podobnej spódnicy i za pośrednictwem konfiguratora dobierz materiał i detale. Nie znalazłaś wymarzonego koloru? Skontaktuj się z nami i dostarcz swój materiał - uszyjemy wyjątkową spódnicę tylko dla Ciebie!

# Dlaczego warto nas wybrać?
Powiedzmy sobie wprost - szycie na zamówienie nie należy do tanich i prostych rozwiązań. Musisz poświęcić czas na zakup materiału i dodatków a następnie powierzyć go zaufanej krawcowej (jeśli w ogóle takową posiadasz). Ponadto należy mieć pomysł i liczyć na to, że materiał nie trafi do kosza jeśli wizja będzie daleka od efektu końcowego. Oferujemy Ci modele przygotowane przez profesjonalnych krawców w rozmiarach od XS do XL, uszyte na sprawdzonych i rekomendowanych przez nas materiałach. Zainspiruj się naszymi realizacjami i zamów spódnicę dokładnie taką, jakiej potrzebujesz.
